### পরিবার থেকে বিদায়
ঢাকা থেকে ফ্র্যাংফুর্টের ফ্লাইট ১১-ই অগাস্ট ভোর সাড়ে ছয়টা, ইস্তানবুল হয়ে যাব ফ্র্যাংফুর্টে। ১০ তারিখ নির্ঘুম রাত্রি শেষে রাত ৩টায় মা, 
বাবা, স্ত্রী আর ভগ্নিপতিকে নিয়ে ঢাকা আন্তর্জাতিক বিমানবন্দরের উদ্দেশ্যে রওনা হই। বিমানবন্দরে আগে যাত্রিদের সাথের আগন্তুকগনকে 
টিকেট কেটে ভিতরে ঢুকার ব্যাবস্থা ছিল, কিন্তু এখন কভিড-১৯ পরিস্থিতির কারনে শুধু মাত্র যাত্রি ছারা আর কেউ ঢুকতে পারবনে না। 
এই পরিস্থিতির জন্য মনটা খারাপ হয়ে গেলো। চোখের জলে মা, স্ত্রী আমাকে বিদায় দিলেন। 

## ঢাকায় ইমিগ্রেশনের পর 
ভিতরে ঢুকে আমরা(আমি ও আমার দুই সহপাঠি যারা আমার সাথেই ফ্র্যাংফুর্টে যাবে) টার্কিশ এয়ারে লাগেজ জমা দিয়ে বাংলাদেশ ইমিগ্রেশন পার
হই। ইমিগ্রেশন পার হওয়ার আগ পর্যন্ত আমার পরিবার বাইরে আমার জন্য অপেক্ষা করে। ফোনে মায়ের কান্না কান্না কন্ঠ, স্ত্রীর ভাঙ্গা গলা
মনটাকে বার বার ভারি করে ফেলছিল। আমার সাথের দুই সহপাঠি(নুসরাত জাহান সুমী আপু এবং তানজিম হাসান) ফোনে সিমকার্ড
খোলে ভিতরে এসেছেন তাই ওনাদের পরিবার থেকেও বার বার আমার ফোনে কল আসছিলো। এই ফাঁকে আমি কিছু প্রয়োজনীয় টাকা 
ইউরোতে রুপান্তর করলাম ১০৪ টাকা দরে সোনালি ব্যাংক থেকে। আর এই ভার্সিটির সিনিয়র ভাই-এর জন্য ব্যানসন লাইট সিগারেট কিনলাম,
অবাক করা ব্যাপার, সাধারণত দোকান থেকে এক কার্টুন(১০ প্যাকেট) সিগারেট সেখানে ৩ হাজার টাকার মত সেখানে বিমানবন্দরের 
ভিতর থেকে কিনলাম ২ হাজার ২ শত টাকা দিয়ে। যায় হোক, এবার জুতা, বেল্ট খুলে ইলেক্ট্রনিক জিনিস পত্র সব ব্যাগ থেকে বের করে 
বিমানে উঠার আগে স্কেনিংনের করা হলো, তারপর বিমানে উঠলাম।

### বিমান যাত্রা(টার্কিশ এয়ারলাইনস)
বিমানে আমি সাধারণত বাইরের পাশের আসন পছন্দ করি, জানালার পাশের আসন পছন্দ করিনা। কারণ বাইরের পাশে আসন থেকে বাইরে 
বের হয়ে ব্যাগ থেকে কিছু নিতে গেলে বা ওয়াশরুমে যেতে হলে কাউকে বিরক্ত করা লাগে না। কিন্তু এইবার ভাগ্য খারাপ, আসন আগে 
থেকে নির্বাচন করিনি, আসন পেয়েছি মাঝখানে। আমার এক পাশে এক ব্যাবসায়ী ভাই, পুরো রাস্তা ওনার সাথে তেমন কথা হয় নাই, 
কিন্তু কি মনে করে যেন ওনার সাথে দুই একটা কথা হওয়ার পর ওনার বক্তিতা শুরু হয়েছেতো শেষ হওয়ার নাম নেই। শেষ পর্যন্ত ওনি
বিভিন্ন আদেশ, উপদেশ, পরামর্শ দেওয়া শুরু করলেন যা প্রায় বিরক্তিকর অবস্থায় গিয়ে পৌছেছিল। ইস্তানবুল বিমান নামার সময় প্রায় 
নেমে গিয়েও কোন এক যান্ত্রিক ত্রুটির কারনে আবার উপরে উঠে যায়, প্রায় পনেরো-বিশ মিনিট এদিক আকাশে ঘুরাফেরা করে শেষ পর্যন্ত
সফলভাবে রানওয়েতে নামতে সক্ষন হয়। এই পনেরো-বিশ একটু ভয় ভয় লাগছিলো বৈকি, আমাদের সহপাঠি সুমী আপুর আসন আমার পিছন
সারিতে ছিলো। বিমান থেকে নামার পরে জানতে পারলাম ওনি খুবই ভয় পেয়ে গিয়েছিলেন। টার্কিশ এয়ারের খাবারের মান খুবই নিম্নমানের। 
দুপুরের খাবারে একটা বিস্বাদ সাবওয়ে-স্যান্ডউইচ, বেগুনভাজী আর কেইক ধরনের ডেজার্ট। একদমই ভালো লাগেনি। আর তাদের যাত্রী আসনের
সামনে রাখা কম্পিউটার স্ক্রিনে মুভি কালেকশন খুবই খারাপ, দেখার মত একটা মুভিও পেলাম না। প্রায় সাড়ে ৮ ঘন্টার যাত্রা শেষে, 
ইস্তানবুল বিমানবন্দরে নেমেই ফ্রি ইন্টার্নেটে পরিবারকে ফোন, আর আমাকে ফ্র্যাংফুর্টে নিতে আসবে ইমরানুল হক লিমন ভাই, ওনাকেও 
ফোন দিলাম। ইস্তানবুলে নেমে বিমানবন্দরটা একটু ঘুরে দেখলাম, চমৎকার সাজানো-গোছানো বেশ বড়-সড় এক বিমানবন্দর। আমার 
সহপাঠি তানজীম এর এটা ইউরোপে প্রথম আগমন তাই দোকান গুলোতে নামি দামি ব্র্যান্ডগুলোর আসল কাপড়, আর এলকোহলের পসরা 
দেখে বেশ অবাক হয়েছে বুঝা যাচ্ছে। আমি আগেও ইউ-কে থেকে গিয়েছি বেশ কয়েকবার তাই এইগুলো তেমন অবাক করছে না, 
আন্দোলিতও করছে না। তিন ঘন্টার বিরতি শেষে ফ্র্যাংফুর্টের বিমানে উঠলাম। বিমানে আবার সেই বেগুন! সাথে ছিলো ভাত, এবারো 
বিস্বাদ খাবার, কোনরকম খাওয়ার জন্য খাওয়া। বিমানবন্দরে নামলাম, ইমিগ্রেশন পার হলাম। বাইরে লিমন ভাই আর 
পারিজাত(সহপাঠি ছোট ভাই) আমাদের জন্য অপেক্ষায় ছিলেন। ফ্র্যাংফুর্টে সময় তখন সন্ধ্যা ৬টা। 

### ফ্র্যাংফুর্টে প্রথম দিন  
বিমানবন্দরে বের হয়ে কুশল বিনময় শেষে লাগেজ গুলো নিয়ে আমি আর লিমন ভাই চলে এলাম গেলাম আমার ভাড়া 
করা আবাসস্থল মার্টিন লুথার কিং হাউজে। চার তলায় আমার রুমের চাবি লিমন ভাই আগেই সংগ্রহ করে রেখেছিলেন। পুরনো অট্টালিকা
মার্টিন লুথার কিং হাউজ, শতাব্দি পুরনো লিফটে করে রুমে এসে বেশ হতাশ। যে পরিমান অর্থ খরচ করে এই রুম ভাড়া নিয়েছি,
এর চেয়ে অর্ধেক ভাড়া দিয়ে অনেকেই এর চেয়ে ভালো রুম পেয়েছে। আমার জন্যও আরও কিছু অপশন ছিলো তবে সিটি রেজিস্ট্রেশন
সহজ ছিলোনা তাই এখানে ভাড়া নেওয়া। কিন্তু, টয়লেট নোংরা, মনে হলো রান্নাঘর অব্যাহৃত, রুম ছোট, রুমটা ভাল করে পরিষ্কারও 
করা হয় নাই। এর চেয়ে অর্ধেকেরও কম ভাড়া দিয়ে আমি ঢাকা শহর পুরু ফ্ল্যাট ভাড়া নিয়ে একা থাকতাম। আর এখানে সিঙ্গেল খাটে 
দুইবার গড়ান দিলে বাইরে পড়ে যেতে হবে, এর পর রুমে আর খুব বেশি জায়গাও নেই। এই রুম ভাড়া নেওয়া বোকামি হয়েছে, যত দ্রুত 
সম্ভব বাসা পরিবর্তন করতে হবে। রুমে রাউটার দেওয়া আছে কিন্তু ইন্টার্নেট সংযোগ করতে পারলাম না, আগামীকাল বিকাল ৪টার আগে 
এই ডর্মের অফিসিয়াল কেউ আসবে না। এর আগ পর্যন্ত আমি ইন্টার্নেট সংযোগ থেকে বিচ্ছিন্ন। এই দিকে লিমন ভাই জানালেন সন্ধ্যা 
৭টা বেজে গেছে তাই সিম কার্ডও কেনা যাবে না। মানে আমি কারও সাথে যোগাযোগ করতে পারবনা, উন্নত বিশ্বের আধুনিক এই শহরে আমি 
সম্পুর্ন যোগাযোগ বিচ্ছিন্ন। যায় হোক, আবার লিমন ভাই নিয়ে গেলেন ওনার বাসায়। ভাবি অনেক সযত্নে কিছু রান্না করেছেন আমাদের জন্য, 
খাওয়া দাওয়া শেষে, কিছুক্ষন আড্ডা দিয়ে আগামী কাল আমার খাবার ও জরুরী প্রয়োজনীয় জিনিসপত্র কিনে লিমন ভাই আমাকে দিয়ে 
গেলেন আমার বাসায়। আমার বাসার আরও এক সমস্যা হলো এটা সিটি সেন্টার থেকে অনেক দূরে। লিমন ভাই চলে গেলেন আমাকে ডর্মের 
গাইটে দিয়ে, কাল আবার অফিস শেষ করে আসবেন। বাইরের দুনিয়ার সাথে আমার যোগাযোগের সব আধুনিক রাস্তা আপাদত বন্ধ। 
অবশ্য ততক্ষেন রাত ১টার উপরে বাজে, বাংলাদেশে তখন ৪টা! যোগাযোগ করার আপাদত দরকার নেই, আমার স্ত্রী ঘুমানোর আগে আমার 
ব্যাপারে লিমন ভাইকে মেসেজ দিয়েছিলেন, সেই মেসেজও আমি দেখেছি বেশ পরে, ততক্ষনে সে ঘুমিয়ে পড়েছে হয়তো। আর কথা হলো না আজ। 

সত্যি কথা, প্রথম দর্শনে ফ্র্যাংফুর্ট আমাকে মুগ্ধ করতে পারেনি। এর আগে আমি কাজের সুবাদে লন্ডনে ১ বছর তাই হয়তো আমার প্রত্যাশা 
একটু অন্যরকম ছিল। দেখা যাক সামনের দুন গুলোতে ফ্র্যাংফুর্ট আমার জন্য কি নিয়ে অপেক্ষা করছে।
